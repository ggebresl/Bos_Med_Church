 <div>
     <u>ዋዜማ በጌራ ወርቅ ፡ ዘመድኃኔዓለም</u> <br />
     ምድረ ሳሌም ኣሜሪካ በጊዜ ፅጋብ እምነት ዘኢተሰምዓ ተሰምዓ ፥<br />
     እስመ አብ ውሉደ ዚአሁ ጊዜ ቀትር በልዓ  ፥<br />
     ወይቤ ዘመድ መቃብረ ሙሴ ዘፄዓ ፥<br />
     ሥጋ አጣሊ ወላህም እፎኑ ተሓጥዓ ፥<br />
     በትንሣኤ ኃይለ ሞት ዘሞዓ ::<br />
     <br />

     <u>ክብር  ይእቲ በጌራ ወርቅ ጥቅምት-2015</u><br />
     ወልደ ፀራቢ ተፈድየ ከመ ግብሩ በህገ ብሉይ ሥርዓት ፥<br />
     አምጣነ አብዝሐ ግፍዓ ላዕለ ዕፀዋት አግብርት ፥<br />
     እንዘ ይብል ፁሩኒ ዲበ ሰረገላ ስቅለት ፥<br />
     ወእንበለ ዓምድ ሐነፀ በተ ገሊላ ዘአድለቅለቀ በግብት::<br />
     <br />

     <u>ዕጣነ  ሞገር በጌራ ወርቅ ዘመድኃኔዓለም  ጥቅምት-2015 </u><br />
     አመ ከልሐ ወልድ ማዕከለ ፈያት ክልኤቱ ፥<br />
     ፀላዕቱ ለንጊኖስ ወሰራዊቱ<br />
     ሐመይዎ እንዘ ይብሉ እግዚአ ላዕሉ ወታህቱ ፥<br />
     ኃደጎ በኃጢአቱ<br />
     አኮኑ ህብስተ ስኢሎ በውስተ ገዳም በአቱ ፥<br />
     ዓርዌ ምድር ተውህቦ ለዛቲ ሥእለቱ ::<br />
     <br />
     <u>አሠረ  ንጉሥ በጌራ ወርቅ </u><br />
     ኢይሔይስ ሰብእ እም እንስሳ ለእመ ሞተ በከንቱ ፥<br />
     እንበለ ንስሃ ወፍቅር አኮኑ ፀላኤ ርእሱ ውእቱ ፥<br />
     ወፈቃደ ልበ ኀበ ምህረቱ ፥<br />
     ይግበር ሰብእ እመኒ ይፈቱ ፥<br />
     ተወክሎ በእግዚእ ባህቲቱ ::<br />
     <br />
     <a href="kinyes">Back to Gera Kinye list</a>
     <center>Author Gerawork Gebreslassie</center>
     <hr />
 </div>