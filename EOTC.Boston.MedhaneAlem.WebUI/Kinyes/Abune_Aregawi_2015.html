 {{id}}
<div>
     <u>ክብር  ይእቲ በጌራ ወርቅ  ጥቅምት (አቡነ አረጋዊ)-2015</u><br />
     በዘኢይትረአይ ኃይል እሳታዊ ወበዘይትረአይ ኃይል ፥<br />
     አመ ሠለስቱ  ተንስኡ ለገስፆ አዳም ባዕል ፥<br />
     መዊኦ ኢክህሉ እንበለ ነቢብ በቃል ፥<br />
     አምጣነ አዳም ተሐብአ ውስተ ግብ ፍቅረ ፈጣሪ ልዑል ::<br />
     <br />
     <u>ዕጣነ  ሞገር በጌራ ወርቅ -(አቡነ አረጋዊ)</u><br />
     በምንት ተዓቢ እምነ አዳም አቡከ ፥<br />
     አረጋዌ ዳሞ ኃያል ዘተፎኖከ ፥ <br />
     ውስተ ኤዶም ኢትዮጵያ ለአጥፍኦ ዓርዌ ፀርከ ፥<br />
     ፈቃደ ዚአሁ አመ ፈፀምከ ፥<br />
     ኵነኔ ወሞት አምጣነ ኢቀርቡ ኃቤከ ፥<br />
     ወዳግመ ዓርዌ ገዳማት ውስተ ደብር አምለከ ::<br />
     <br />
     <u>አሠረ  ንጉሥ በጌራ ወርቅ </u><br />
     ኦ ካህን ኢይትሌለይ እምግብረ አይሁድ ግብርከ ፥<br />
     እስመ  ኩለሄ ትሰቅል ወልደ ማርያም እምከ፥<br />
     በቤተ መቅደስ ከመ ለመድከ ፥<br />
     ወበአሐቲ ትትሌለይ እም ኩሎ ዘኮንከ ፥<br />
     በአምልኮ ኃበ ወልድ ኃይልከ ::<br />
     <br />
     <a href="kinyes">Back to Gera Kinye list</a>
     <center>Author Gerawork Gebreslassie</center>
     <hr />
 </div>